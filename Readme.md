# Mikroprocesorové a vestavěné systémy
Varianta termínu - S - ARM-FITkit3 či jiný HW: Testování mikrokontrolérů
- Zájemci/kyně o řešení projektu na jiném technickém vybavení (např. FITkit 1.2/1.3, Arduino, ESP32, Raspberry Pi, Zynq; toto vybavení je nutno opatřit si bez pomoci vedoucího, např. v knihovně FIT) zkonzultují toto vybavení s vedoucím a řešit začnou až s jeho souhlasem.
- Nemáte-li odsouhlaseno jiné technické vybavení, předpokládá se řešení na platformě FITkit 3, kterou si za tímto účelem včas zapůjčíte u vedoucího projektu.
- UPŘESNĚNÍ zadání: Seznamte se s principem tvorby vestavných aplikací na daném technickém vybavení. Vytvořte projekt s implementací vestavné aplikace pro samočinné testování mikrokontroléru z daného technického vybavení: 1) Nalezněte, popř. navrhněte vlastní, dva až tři mechanismy vhodné pro testování (zvolených částí) mikrokontrolérů, např. hodin, pamětí RAM/flash, registrů, zásobníku, I/O, ADC/DAC, toku programu) programovými prostředky. 2) Zvolené mechanismy implementujte, ideálně po předchozí diskuzi s vedoucím ohledně ne/triviálnosti zvoleného způsobu řešení. 3) Funkčnost realizovaného řešení vhodně ověřte, demonstrujte a shrňte. Zhodnoťte uplatnitelnost řešení v praxi. Pozn.: Inspirovat se lze prací Denk, F.: Samočinné testování mikrokontrolerů. Brno, 2019. Diplomová práce. Vysoké učení technické v Brně, Fakulta informačních technologií.
- Vytvořte přehlednou dokumentaci k přípravě, způsobu realizace, k funkčnosti a vlastnostem řešení projektu.
- Řešení (projekt, bez binárních souborů sestavitelných na základě zdrojových souborů v projektu, a dokumentaci ve zdrojové i binární, tj. PDF, podobě) odevzdávejte prostřednictvím IS v jediném ZIP archívu.
- Předvedení řešení se implicitně předpokládá v osobní podobě, s následným vrácením zapůjčeného vybavení. Pokud by, vzhledem k pandemickým či jiným okolnostem daným "vyšší mocí", osobní předvedení/vrácení nebylo možné, připravte se prosím na náhradní možnost - např. online/vzdálené předvedení přes Microsoft Teams, Google Meet apod., tvorbu krátkého videa demonstrujícího řešení, vrácení vybavení na vrátnici, u příležitosti zkoušky apod.
